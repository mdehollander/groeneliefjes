---
date: 2017-11-05T12:50:15.186Z
title: Traplopen in de bergen
leaflet:
  lat: '30.1453246'
  lon: '118.1650573'
gallery:
  - image: /images/uploads/_A301032.JPG
  - image: /images/uploads/_A301035.JPG
  - image: /images/uploads/_A301093.JPG
  - image: /images/uploads/_A301098.JPG
  - image: /images/uploads/_A301112.JPG
  - image: /images/uploads/_A301117.JPG
  - image: /images/uploads/_A301175.JPG
  - image: /images/uploads/_A301190.JPG
  - image: /images/uploads/_A301200.JPG
  - image: /images/uploads/_A301213.JPG
  - image: /images/uploads/_A311279.JPG
  - image: /images/uploads/_A311297.JPG
  - image: /images/uploads/_A311310.JPG
  - image: /images/uploads/_A311313.JPG
  - image: /images/uploads/_A311325.JPG
  - image: /images/uploads/_A311333.JPG
  - image: /images/uploads/_A311379.JPG
  - image: /images/uploads/_A311389.JPG
  - image: /images/uploads/_A311401.JPG
  - image: /images/uploads/_A311426.JPG
  - image: /images/uploads/_A311428.JPG
  - image: /images/uploads/_A311440.JPG
  - image: /images/uploads/_A311469.JPG
  - image: /images/uploads/_A311481.JPG
  - image: /images/uploads/_A311486.JPG
  - image: /images/uploads/_A311493.JPG
  - image: /images/uploads/_A311496.JPG
  - image: /images/uploads/_A311511.JPG
  - image: /images/uploads/_A311520.JPG
  - image: /images/uploads/_A311527.JPG
  - image: /images/uploads/_A311532.JPG
  - image: /images/uploads/_A311544.JPG
  - image: /images/uploads/_A311558.JPG
---
Na twee grote steden gezien te hebben zijn we toch wel toe aan wat frisse lucht. De gele bergen (Huang=geel, shan=bergen) bieden daar de mogelijkheid toe. Het is een van de meest bekende toeristische berggebieden in China dus minder mensen zijn hier nog niet echt:. Al kiezen we toch meestal onze eigen weg, die over het algemeen net iets anders is dan wat de meeste mensen doen. Per trein reizen we naar een stad dichtbij de bergen, waarbij het hogesnelheidstrein station meestal tientallen kilometers in het buitengebied ligt en er voor ons hetzelfde uitzien. Groot hoog gebouw met vloeiende lijnen met een ruim plein er voor, waarbij het binnen meer op een vliegveld lijkt qua inrichting dan een station, met een aankomsthal met winkels op de begane grond en een vertrekhal op de eerste verdieping.

We slapen in een dorpje aan de voet van de bergen. Het is even uitzoeken hoe daar te komen omdat we geen kaart hebben en niet precies wisten waar ons hostel is. Wifi biedt uitkomst en we blijken gedropt bij het busstation dat tussen het oude en het nieuwe gedeelte van het dorp ligt. Ons hostel ligt 2 km verderop en we kiezen er voor toch te lopen want we zijn principieel tegen schreeuwende taxichauffeurs ;) Daar aangekomen bij waar het nummer is waar het hostel zou moeten zijn hebben we een vlaag van stress, want het blijkt een leeg gebouw met gesloten deuren. Gelukkig is er een behulpzame vrouw die ons op een een verbleekte hostel sticker eerder in de straat wijst, waar het hostel blijkt te zijn. Kennelijk staat het huisnummer niet goed op internet. We worden ontvangen door een jongen en zijn moeder. Op de begane grond is een soort eetgelegenheid, maar we hebben er nooit iemand zien eten. De communicatie is een beetje lastig, want ze kunnen niet zo goed engels en met ons (met name Wilma’s) Chinees komen we ook niet heel erg ver. Ze lijken niet vaak boekingen via internet te ontvangen want pas na een poos kunnen ze onze boeking en betaling vinden. De kamers bevinden zich op de verdiepingen erboven, al is er bijna geen enkele bezet.

We gaan de volgende dag vanuit het dorpje op 450 m hoogte naar het hotel boven op de berg (1600 m), meer dan 1000 meter klimmen dus :). Gelukkig hebben we een van onze backpacks in het hostel gelaten. Op weg naar de ingang worden we bijna om de minuut ingehaald door blauwe touringcars vol moet toeristen al dan niet met rode of gele petjes. Die zijn op weg naar de kabelbanen die een makkelijke toegang bieden tot het berggebeid, maar wij kiezen er voor geheel op eigen kracht om hoog te gaan. In het begin lopen we alleen in alle rust de berg op. Na de toegangspoort komen er meer mensen met dagrugzakjes en sportschoenen die hetzelfde gaan doen als wij: heel veel treden omhoog gaan met als resultaat heel mooi uitzicht. Onderweg passeren we ook een aantal tentjes, waar je snacks en drinken kunt kopen. Die worden bevoorraad door dragers, die met een grote stok over hun schouders met aan twee kanten grote zware pakketten de berg op zwoegen. Voor wie de lange tocht naar boven niet meer ziet zitten zijn er draagstoelen met dragers om je naar boven te brengen. Dat is pas zwaar werk.

Eenmaal boven is het veel drukker. Hier komen ook de grote groepen die met de kabelbaan naar boven zijn gekomen. We vervolgen onze weg over de traptreden omhoog, soms door een smalle spleet stijl omhoog en met een steeds mooier uitzicht. Normaal gesproken is het hier drie van de vier dagen bewolkt, maar vandaag en ook de komende dagen hebben we overdag een strak blauwe lucht. Eigenlijk wel jammer, want de bergen hier staan er om bekend mooi in combinatie met wolken te zijn. Allerlei dichters en kunstenaars deden hier hun inspiratie op. Van die tekeningen met bergen en bomen die vaak voorkomen in de Chinese kunst zijn gebaseerd op deze bergen en wolken. Na nog een stuk lopen komen we bij het hotel aan. We slapen vanavond in een aparte kamers, want we kiezen voor een dorm (slaapzaal) die hier apart is voor mannen en vrouwen (prijzen voor hotelkamers zijn hier absurd hoog). Op de apenrots zien we de zon onder gaan.

Na een korte en onrustige nacht, bij het slapen in een gedeelde kamer ben je toch altijd qua licht en geluid afhankelijke van je kamergenoten, staan we gelijk met iedereen om iets na 5 uur op om de zonsopkomst te gaan bekijken. We verzamelen ons met vele anderen op een uitzichtspunt en zien de kleur van de lucht langzaam veranderen van zwart naar steeds lichtere kleuren oranje totdat uiteindelijk om achtien over zes de zon over de bergpieken piept en alles verlicht met felle zonnestralen.

We hebben nog de hele dag om op de berg door te brengen. We kiezen een route waarbij we hopen de grote groepen zo veel mogelijk te vermijden. Onderweg staan er veel bordjes met uitleg over de flora en fauna. En veel bijzondere rotsformaties hebben namen van dieren of objecten gekregen, zoals een kameel, een omgekeerde laars, een aap die over de zee kijkt en nog veel meer. Hier boven groeien veel dennenbomen met een mooie waaiervorm op de rotsformaties. Ze groeien heel langzaam en daarom worden ze langs het pad vaak beschermd met houten of metalen hekjes. Hout is hier schaars of beton vinden ze misschien makkelijker, want waar je normaal een afrastering van hout zou hebben langs het pad, hebben ze hier stammetjes van beton nagemaakt.

We kiezen een pad dat ons weg leidt van de grote drukte en daalt naar de noordelijke ingang van het berg gebied. Het is hier uitzonderlijk rustig, echt een verademing, je hoort opeens veel meer. De bergen zijn hier ruig en spits met diepe dalen eronder. Aan de andere kant van de vallei zien we een een klein gebouw en steile trappen omhoog de berg op gaan gevuld met kleine stipjes die zich vooral naar beneden bewegen. Een houten pad dat tegen de berg aangebouwd is zou ons naar de andere kant van de vallei moeten brengen. Omdat het zo rustig is en omdat het niet op onze online kaart staat aangegeven, vragen we het voor de zekerheid toch even aan een agent (of bewaker of toezichthouders). Want die zijn er veel op de berg om toe te zien dat iedereen zich aan de regels houdt. En om je aan de regels te herinneren worden ze af en toe met een grote luidspreker over de bergen heen geschald. De man weet ons te vertellen dat dit pad afgesloten is, helaas. Daarom kiezen we voor plan B, met een treintje afdalen door de vallei. We zijn de enigen die in het treintje naar beneden zitten, want de meeste mensen dalen via de traptreden de vallei in en gaan dan met het karretje weer omhoog. Maar wij vinden klimmen veel fijner dan dalen, dit geeft een veel mindere belasting op je knieën. Bij het kopen van het kaartje worden we gewaarschuwd dat het een steile klim is er er drie tot vijf uur voor staat. Op weg naar boven moeten we ons soms door een horde mensen die aan het dalen is wringen, maar we krijgen ook veel thumbs up mee. De geschatte tijd blijkt een overschatting, want zelfs met onze backpack zijn we in twee uur boven. Na nog een eind over de bergen gewandeld hebben gaan we aan de andere kant moe maar voldaan met de kabelbaan naar beneden, genietend van een uitzicht op vele bergen. We moesten opeens denken aan een Dixit kaart… wie weet welke het is krijgt een reep chocola.
