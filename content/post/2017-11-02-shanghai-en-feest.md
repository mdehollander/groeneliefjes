---
date: 2017-11-02T14:00:07.297Z
title: Shanghai en Feest
leaflet:
  lat: '31.2314678'
  lon: '121.4639586'
gallery:
  - image: /images/uploads/_A260501.JPG
  - image: /images/uploads/_A260521.JPG
  - image: /images/uploads/_A260532.JPG
  - image: /images/uploads/_A260534.JPG
  - image: /images/uploads/_A260547.JPG
  - image: /images/uploads/_A260550.JPG
  - image: /images/uploads/_A260561.JPG
  - image: /images/uploads/_A260585.JPG
  - image: /images/uploads/_A260624.JPG
  - image: /images/uploads/_A270696.JPG
  - image: /images/uploads/_A270715.JPG
  - image: /images/uploads/_A270726.JPG
  - image: /images/uploads/_A270727.JPG
  - image: /images/uploads/_A270750.JPG
  - image: /images/uploads/_A270758.JPG
  - image: /images/uploads/_A270766.JPG
  - image: /images/uploads/_A270768.JPG
  - image: /images/uploads/_A270772.JPG
  - image: /images/uploads/_A270780.JPG
  - image: /images/uploads/_A270802.JPG
  - image: /images/uploads/_A270804.JPG
  - image: /images/uploads/_A270816.JPG
  - image: /images/uploads/_A270826.JPG
  - image: /images/uploads/_A270840.JPG
  - image: /images/uploads/_A270870.JPG
  - image: /images/uploads/_A280884.JPG
  - image: /images/uploads/_A280918.JPG
  - image: /images/uploads/_A280922.JPG
  - image: /images/uploads/_A280928.JPG
  - image: /images/uploads/_A280934.JPG
  - image: /images/uploads/_A280948.JPG
  - image: /images/uploads/_A280953.JPG
  - image: /images/uploads/_A280959.JPG
  - image: /images/uploads/_A280965.JPG
  - image: /images/uploads/_A280983.JPG
  - image: /images/uploads/_A280988.JPG
  - image: /images/uploads/_A281005.JPG
---
Nadat we van onze eerste hogegebouwenschrik waren bekomen was het in Shanghai tijd voor feest. Feest met Harriet en Roger, die in maart in Nederland getrouwd zijn. Roger komt oorspronkelijk uit Shanghai, en zijn vader wilde voor de gelegenheid nog een feest voor de familie in Shanghai. Vrijdag gingen we 's ochtends met de familie van Harriet op stap, die een toer door Shanghai kregen van een vriend van de vader van Roger. Omdat de vader van Harriet met water heeft gewerkt was het thema water in Shanghai. We kregen een rondleiding van de oud directeur van de waterzuivering van de Suzhou creek. Door Shanghai stromen twee rivieren, de Suzhou creek, die uitmondt in de Pudong rivier, die vlak voor de oceaan in de Yangtze rivier uitmondt.

De Suzhou creek is de oorspronkelijke rivier, die de basis is voor Shanghai, ook al is het een klein riviertje. Het was altijd een hele schone rivier, totdat in het begin van de 20e eeuw de populatiegroei & industriele groei de rivier enorm vervuilden. Van 1930-1995 was de rivier een zwarte stinkende rivier. Al het afval werd er in geloosd. Door het hele project was enorm veel geld kost, stinkt het water nu niet meer, en is de kleur ok. Toch kun je de vis nog steeds niet eten. Heel interessant, hoewel Harriet en ik tegen elkaar grapten dat het leek op een ochtend college, vroeger toen we samen studeerden ;)

's Avonds was het tijd voor feest. In de gouden klok (bell) toren, waar we op de 38e verdieping samen aten, met rond de 30 mensen. Roger gaf een mooi concert, waardoor we opeens beseften hoe bijzonder het was dat we hier opeens met elkaar zaten! Hoog boven Shanghai! We moesten tijdens het eten wennen aan de Chinese gebruiken. Tafelschikking, maar om te toosten kun je de hele ruimte doorlopen om even met elkaar te kletsen. En zonder toost geen slok alcohol! Op de 44e verdieping van de toren hing een grote gouden klok, die Harriet & Roger - en vele anderen - mochten luiden. Al met al een bijzondere gebeurtenis om bij te zijn, en samen te toosten op de grensoverschrijdende liefde!

Op zaterdag wilden we nog wat andere wijken van Shanghai zien. 'oud shanghai', een wijk waar mensen in lage huizen wonen (een unicum in hoogbouw Shanghai), en waar het leven zich afspeelt in de smalle straatjes. Een vrouw die haar was binnenhaalt, beddengoed wat midden op straat hangt te drogen, planten overal, een koelkast die op een fiets wordt vervoerd en ouderen die samen zitten de kletsen/kaarten/gokken. Als we verder lopen en weer langs een flatwijk komen vragen we ons af hoe de mensen daar leven, hoe ontmoeten mensen daar elkaar? Verder 'French concession', een wijk met veel grotere huizen, brede straten, overal hippe koffietentjes, dure auto's op straat en, inderdaad, Frans (platteland) aandoende huizen, qua grootte en bouw. In deze wijk is ook het Propaganda Poster museum. Een collectie posters, in Shanghai gemaakt & gedrukt, van propagandaposters tijdens het communisme. Een midden tussen een kunsttentoonstelling, een les geschiedenis, en een spiegel. Een spiegel omdat het aan de ene kant zo makkelijk is om te denken dat dit een totaal andere 'slechte' wereld is, die voorbij is, of ver weg is. Maar een poster waarop Einstein wordt gequoted, of een poster waarin China zich solidair verklaard met de Amerikanen die tegen de Vietnam oorlog zijn... Er mochten geen foto's gemaakt worden, vraag me de kaarten van de posters, dan kunnen we hier nog verder over kletsen!

Zaterdagavond ontmoetten we Sijing, met wie ik jaren geleden een bestuursjaar heb gedaan van de studenten vakbond. Zij is toevallig voor haar werk in Shanghai (woont in Nederland) en het is heel bijzonder om elkaar hier na jaren weer te ontmoeten. We gaan samen naar een vegetarisch restaurant en eten een bijzonder toetje. Heel relaxed en gezellig!

En voor wie het nog niet gezien had, we hebben nu ook foto's bij onze eerste blog geplaatst: https://groeneliefjes.nl/post/2017-10-28-echt-in-china/
