---
date: 2017-11-19T00:59:12.355Z
title: Helpen op een boerderij in de stad
leaflet:
  lat: '23.0686176'
  lon: '113.7532353'
gallery:
  - image: /images/uploads/_B122790.JPG
  - image: /images/uploads/_B142864.JPG
  - image: /images/uploads/_B142875.JPG
  - image: /images/uploads/_B152898.JPG
  - image: /images/uploads/_B152916.JPG
  - image: /images/uploads/_B152933.JPG
  - image: /images/uploads/_B162982.JPG
  - image: /images/uploads/_B183068.JPG
  - image: /images/uploads/_B183115.JPG
  - image: /images/uploads/_B132797.JPG
  - image: /images/uploads/_B142869.JPG
  - image: /images/uploads/_B152886.JPG
  - image: /images/uploads/_B152904.JPG
  - image: /images/uploads/_B152926.JPG
  - image: /images/uploads/_B152938.JPG
  - image: /images/uploads/_B173015.JPG
  - image: /images/uploads/_B183071.JPG
  - image: /images/uploads/_B183116.JPG
  - image: /images/uploads/_B132798.JPG
  - image: /images/uploads/_B142873.JPG
  - image: /images/uploads/_B152891.JPG
  - image: /images/uploads/_B152912.JPG
  - image: /images/uploads/_B152932.JPG
  - image: /images/uploads/_B162965.JPG
  - image: /images/uploads/_B173028.JPG
  - image: /images/uploads/_B183078.JPG
  - image: /images/uploads/_B183137.JPG
---
De week dat we gingen WWOOFen, opeens aan het lesgeven waren op een vegetarische school en het raadsel van het eiland.

Afgelopen zondag gingen we (Mattias, Rishi, Wilma) de grens van Hongkong met China weer over. Voor Rishi alweer 5 jaar geleden, voor Mattias en Wilma 5 dagen geleden. Op weg naar de plek waar we gaan WWOOFen. (World Wide Working On Organic Farms: op een boerderij werken tegen kost en inwoning). We weten dat het op een eiland, midden in een stad is. Na wat omwegen komen we bij de rivier, nemen de veerboot naar het eiland, en we denken dat we er zijn. Na een uur wachten komt onze host aan, een enthousiaste vrouw, die ons welkom heet, en meeneemt – weer terug met het veer, en 20 minuten rijden verder. Niet bij een boerderij, maar ergens midden in de stad, zonder tuin. Daar worden we welkom geheten door Dumpling (de enthousiaste vrouw), haar man John en twee kinderen van 9 en 10 jaar oud.

Het is grappig dat we op zich wel met elkaar kunnen communiceren, maar dat het toch elke keer maar niet duidelijk wordt hoe het zit. Waarom zijn we niet op het eiland, waar is die boerderij etc. Net niet de goede vragen, zodat we pas op donderdag het hele plaatje snappen.

Maar eerst regent het de hele maandag, waardoor we niet naar de boerderij kunnen, en dus geen vrijwilligerswerk kunnen doen. Waardoor we opeens op een vegetarische, boeddhistische school terecht komen (bij een vriendin van Dumpling), waar we met z’n drieën de oudste 4 leerlingen van de kindergarten Engelse les geven. Een kleine kindergarten, met zo’n 60 leerlingen, waarvan iets minder dan de helft ook op de school slaapt. Het programma begint ‘s ochtends om 8 uur met ontbijt, en om 6 uur, na het avondeten is het afgelopen. We eten heerlijk mee, ontdekken manieren om kinderen die geen woord Engels spreken terwijl wij bijna geen Chinees spreken wat taal bij te brengen, en we draaien 1,5 dag mee in het ritme van de school. We slapen bij de vriendin van Dumpling, die ons weer een heel andere manier van Chinees leven laat zien.

Op woensdag – het is ondertussen weer droog – gaan we naar de boerderij, die op de een of andere manier niet op het eiland is. Dumpling en John hebben hier geprobeerd een biologische boerderij op te zetten, maar het lukte niet om het echt biologisch en winstgevend te maken. We oogsten er wel groenten en fruit, maar gaan dan weer verder, kennelijk gaan we hier niet werken. Dan gaan we toch weer naar het eiland waar we aankwamen, waar we bij een ander huis van Dumpling en John aan het werk gaan. We hebben het hele huis voor onszelf, want de familie woont hier niet. We gaan lekker aan het werk, ontdekken het eiland, koken en genieten van de rust op het eiland, terwijl we altijd aan de skyline de grote stad om ons heen zien. Op donderdag gaan we met Dumpling en John uit eten, en ze vertellen dat ze de plek op het eiland nog geen half jaar hebben. Nu snappen we eindelijk waarom daar zo weinig groeit, waarom we het land leeg moeten maken, en snappen we ook beter hun ideeën.

Vrijdag is al het werk gedaan, en komt de familie weer langs, zodat we het weekend samen kunnen zijn. De familie is super aardig. Het is gaaf om te zien hoe ze in China hun eigen weg gaan, hun droom volgen, kritisch zijn over de veranderingen in de stad, mooie dingen beginnen, steeds vrijwilligers vanuit de hele wereld over de vloer hebben, en op die manier steeds meer inspiratie opdoen en inspireren. De kinderen zijn niet verlegen, plagen ons, spelen met ons, en spreken best goed Engels. We worden even meegenomen in hun energie, en praten veel over van alles en nog wat. Een week dus vol ontmoeting, verbazing, raadsels en lekker werken. Zondag gaan we weer verder, op naar het volgende avontuur :) En we laten Rishi hier achter, want hij gaat terug naar de vegetarische school!
